Glaudinimo (archyvavimo) samprata
Duomenų pertvarkymas taip, kad jie užimtų mažiau vietos atmintyje ir jiems persiųsti reikėtų siauresnės dažnių juostos arba persiuntimas būtų spartesnis.

Glaudinimo programos
Duomenų glaudinimo, duomenų archyvavimo programų yra daug, tačiau dažniausiai naudojamos, dažniausiai pasitaikančios:

WinRAR
WinZip
7-Zip
Automatiškai glaudinimo programos formuoja savo failų tipą, kuris turi plėtinius:

*.zip
*.rar
*.7z
*.tar

Glaudinimo galimybės

Adaptyvus glaudinimas – duomenų glaudinimas, kai analizuojama duomenų struktūra ir pagal analizės rezultatus parenkamas optimalus glaudinimo metodas.
Asimetrinis glaudinimas – duomenų glaudinimo metodas, kai trukmė, reikalinga duomenims suglaudinti, iš esmės skiriasi nuo trukmės, reikalingos suglaudintiems duomenims išskleisti.
Garso glaudinimas – duomenų glaudinimo būdas garso failų dydžiui sumažinti. Taip garsą patogiau laikyti kompiuterinėse laikmenose, persiųsti kompiuterių tinklais.
Paveikslų glaudinimas – sumažinus pasikartojančių paveikslo duomenų kiekį, sumažinamas paveikslo failo dydis.
Simetrinis glaudinimas – duomenų glaudinimo metodas, kai laikas duomenims suglaudinti maždaug lygus laikui suglaudintiems duomenims išskleisti.
Tikralaikis glaudinimas – duomenų glaudinimas ir išskleidimas, automatiškai atliekami kreipiantis į duomenis ir nereikalaujantys iš naudotojo specialių glaudinimo veiksmų.
Vaizdų glaudinimas – duomenų glaudinimo būdas vaizdo failų dydžiui sumažinti. Taip vaizdą patogiau laikyti įvairiose skaitmeninėse laikmenose, persiųsti kompiuterių tinklais.